<div dir="rtl">

# گردو شکستم
---
مهدی که از کدزدن خسته شده است، به سراغ بازی های دوران کودکی‌اش رفته است. اما چون کسی را نمی‌شناسد که با او این نوع بازی‌ها را انجام دهد، مجبور است قوانین بازی را تغییر داده و یک نفره بازی کند. برای شروع اون می‌خواهد بازی &quot;گردو، شکستم&quot; یک نفره بازی کند. بازی به این صورت است که مهدی در فاصله‌ی $n$ سانتی‌متری از دیوار ایستاده است و میخواهد به دیوار برسد. برای این کار او میتواند پایش را به صورت طولی جلوی پای قبلی بگذارد و به جلو برود و یا پایش را به صورت عرضی جلوی پای قبلی خود بگذارد. هدف این است که او جوری پاهایش را بگذارد و جلو برود که در انتها پایش با دیوار مماس شود. اما مهدی دیگر کد نمی‌زند، برای همین شما باید به اون کمک کنید تا بفهمد چگونه این بازی را ببرد. یعنی به او بگویید که چند بار پایش را طولی و چند بار عرضی بگذارد تا در نهایت مسافت دقیقا $n$ سانتی‌متر را طی کرده و پایش با دیوار مماس شود. و یا به او بگویید که این کار غیرممکن است.

![گردو](http://bayanbox.ir/view/3243031094508378062/nut.jpg)

# ورودی
در تنها سطر ورودی سه عدد $n$ و $x$ و $y$ به شما داده شده است که به ترتیب نمایانگر فاصله‌ی مهدی تا دیوار و طول و عرض پاهای مهدی است.

<div dir="ltr">

$$ 1 \le n, x, y \le 100\ 000 $$

<div dir="rtl">

# خروجی
خروجی شامل دو عدد است که با فاصله از یکدیگر جدا شده‌اند. این اعداد باید به ترتیب نشان‌دهنده‌ی تعداد دفعاتی باشند که مهدی باید پایش را طولی و عرضی بگذارد. ممکن است چند جواب برای یک ورودی وجود داشته باشد. شما می‌توانید هرکدام را به دلخواه چاپ کنید. اگر حالتی وجود نداشت که مهدی پایش را با دیوار مماس کند تنها یک عدد 1- در خروجی چاپ کنید.
# مثال

## ورودی نمونه ۱

<div dir="ltr">

```
10 2 3
```

<div dir="rtl">

## خروجی نمونه ۱

<div dir="ltr">

```
2 2
```

<div dir="rtl">

دقت کنید که 0 5 نیز یک جواب صحیح برای مثال شماره ۱ می‌باشد؛ زیرا با ۵ قدم طولی مهدی ۱۰ سانتی‌متر طی می‌کند.

## ورودی نمونه ۲

<div dir="ltr">

```
10 4 7
```

<div dir="rtl">

## خروجی نمونه ۲

<div dir="ltr">

```
-1
```

<div dir="rtl">

در این مثال مهدی نمی‌تواند هیچ‌گاه با برداشتن گام‌های بطول ۴ یا ۷ سانتی‌متر، ۱۰ سانتی‌متر جلو برود.
